# Frontend Utveckling 2017, Ec Utbildning
## projektgrupp-nav
Projektarbete HTML &amp; CSS

Gruppmedlemmar: Jonas Björk, Jonathan Johansson, Markus Mattsson

Vi har valt att bygga en sida för, det påhittade, företaget Eco Store som säljer miljövänliga produkter.
Resultatet kan ni se här: https://mattssonm.github.io/projektgrupp-nav/

# Instruktioner:
Projektuppgift HTML+CSS
Webbshop
Introduktion
Ni ska göra en hemsida åt ett påhittat webföretag. Företaget ska tillverka en produkt som går att sälja, som ni presenterar på ett estetiskt tilltalande sätt. Syftet är att träna på att använda det ni lärt er för att göra en sammanhängande webbsajt med en konsekvent design. För att göra hemsidan ska ni använda det ni har lärt er i kursen om HTML och CSS. Projektet ska redovisas för klassen. Webbsidan ska bestå av flera HTML- och CSS-filer.
Arbetssätt
Varje grupp består av fyra personer.

Använd valfri texteditor för att skriva koden.

Ni ska använda versionshantering med Git Bash och GitHub. Varje projektmedlem ska arbeta i en egen branch och regelbundet göra merge med master-branchen. Projektet ska läggas upp på GitHub och ni ska använda GitHub-sidan på redovisningsdagen.

Alla projektmedlemmar ska delta aktivt i gruppens arbete. Ni ska föra en loggbok över ert arbete. Gruppen väljer själv inom dessa ramar hur den ska lägga upp arbetet.
Uppgiften
Hitta på ett företag och en produkt som det tillverkar. Sajten ska bestå av flera HTML- och CSS-filer. Använd inte JavaScript. Dela upp det så att HTML-filer bara innehåller HTML-kod och CSS-filer bara innehåller CSS-kod. Varje HTML-fil ska ha minst en motsvarande CSS-fil. Det är bättre med många små filer än ett fåtal stora.

Ni får välja fritt hur ni designar webbsidan, men följande moment ska ingå:
Sida med beskrivning av företaget och företagets vision - var kreativa!
Sida med presentation av er själva, med text, bild och påhittade titlar. Den ska även ha ett kontaktformulär med fälten namn, e-post och meddelande
Sida med presentation av företagets produkter
Statisk webbshop  - en sida som visar alla produkter i ett rutnät
Responsiva sidor - alla sidor ska se bra ut även om webbläsarens fönster ändrar bredd

Det är en fördel om designen är enhetlig mellan sidorna.
Redovisningen
gruppen väljer vilka som ska stå framför klassen och redovisa (gärna alla) men tänk på att för VG ska man ha något att säga under redovisningen
5-10 minuter per grupp
visa ert repo på GitHub och de senaste commits som gjorts
visa varje sida ni har gjort
välj ut en sida och demonstrera att den är responsiv, dvs fungerar med olika bredd på webbläsarens fönster
var beredda på att svara på frågor från klassen, exempelvis hur ni har gjort en viss design
Loggbok
Varje student ska göra en egen loggbok, som berättar hur man har arbetat i gruppen. Dessutom ska ni skriva något om hur arbetet har fungerat i gruppen. Till exempel, om någon gruppmedlem inte har jobbat så mycket och det har drabbat resten av gruppen så ska ni skriva det. Här är ett exempel, som är tänkt att ge en känsla av hur mycket ni ska skriva på varje dag. (kanske lite väl kortfattat)
27/10 - idag har vi haft projektmöte där vi bestämt vem som ska arbeta med vad och hur vi kommunicerar i gruppen.
30/10 - idag har vi arbetat tillsammans i gruppen med att sätta upp Git och sett till så att alla är "up to speed". Jag började med en HTML- och CSS-fil för produktsidan.
31/10 - idag har jag arbetat med att få produkterna att läggas ut i ett rutnät med Flexbox på produktsidan. Jag och Elrond gjorde merge till master och löste konflikter.
osv.

Lämna in loggboken som en textfil till David på slack.
Bedömning
Projektet bedöms med G eller VG. Betyget är individuellt och är en sammanvägning av den individuella prestationen och projektets kvalitet. Kursbetyget kommer att vara en sammanvägning av tenta och projekt.

För G krävs:
inlämnad loggbok
du har deltagit aktivt i gruppens arbete
projektet har sidor med en layout som har flera kolumner
projektet är responsivt (använder media queries)
projektet redovisas på redovisningsdagen

För VG krävs dessutom:
projektets olika sidor har en enhetlig design
de sidor som du arbetat med håller en hög nivå
du är aktiv under gruppens presentation
du har kommunicerat med din grupp så att gruppen vet var du är och vad du gör när ni inte sitter tillsammans i skolan
du har arbetat aktivit och inte varit en belastning för gruppen
Tips
Skapa ett nytt team eller en privat channel i Slack för er projektgrupp, så kan ni hålla kontakten enklare när ni inte är på samma fysiska plats. Man kan också skicka direct messages till flera personer. Kontrollera att du har rätt inställningar, så att du får notifieringar från slack när du har olästa meddelanden.

Leta upp två eller fler exempel på företags produktsidor, bloggar, diskussionsforum m.m. och låt er inspireras. Diskutera designen i grupp så att ni är överens om den övergripande strukturen innan ni börjar koda.

Sådan CSS som är gemensam för flera sidor bör vara i en egen fil.


Lycka till!

